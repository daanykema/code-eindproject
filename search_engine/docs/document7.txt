Man met vuurwapen bedreigt vrouw bij haar woning aan de Nieuwegracht
Een 36-jarige vrouw is woensdag rond 17.30 uur bij haar woning aan de Nieuwegracht in Utrecht overvallen door een man met een vuurwapen. De dader ging er zonder buit vandoor op een scooter.

De vrouw werd op het moment dat zij haar woning wilde binnengaan aangesproken door een man met een capuchon. Hij duwde haar tegen de grond en probeerde haar tas te stelen.

Toen het de man niet lukte om de tas in handen te krijgen, rende hij naar buiten en vluchtte hij in de richting van de Dom.

De politie hoopt getuigen van het incident te spreken.